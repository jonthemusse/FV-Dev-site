---
title: "End of Project Report ELY"
date: 2018-03-07T22:51:48+02:00
draft: true
---
# Hankesuunitelman kuvallinen tekstiliite

## Kaasutetun puuhakkeen käyttö viljan kuivauksessa, kasvihuoneiden lämmityksessä ja hiilidioksidin tuotannossa

Tausta: Fiskarsin voima oy rakensi vuonna 2014 protolaittiston jonka avulla korvattiin polttoöljyä viljan kuivauksessa MTT:n suorittamassa tutkimuksessa syksyllä 2014. 

Laitteiston suunnittelusta vastasi Svenska lantbrukssällskapens förbundin Fredrik Ek. Kyseessä on helposti siirrettävä konttimallien laitteisto joka tuottaa puuhakkeesta puhdasta tuotekaasua. Tuotekaasu siirretään letkua pitkin tuotekaasupolttimelle missä kaasu poltetaan lämmöksi.

> ## Tarkoituksia
> 
> 1. Tuotekaasupoltin voidaan kytkeä mihin tahansa muutaman sadan kilowatin öljykattilaan.
> 2. Laitteiston avulla voidaan korvata polttoöljyä lämmöntuotannossa puuhakkeella ilman 
> että on tarpeen vaihtaa kattilaa tai tehdä rakennustöitä paikan päällä.
>
> 3. Tuotekaasua polttamalla päästään perinteisen arinapolton verrattuna pienhiukkasten ja
> häkäpäästöjen osalta todella puhtaaseen polttotulokseen. Laitteiston todellisen
> mobiilisuuden ansiosta on mahdollista käyttää samaa yksikköä useassa kohteessa samana
> vuonna. Laitteisto voi syksyllä palvella viljankuivurilla ja talvella kasvihuoneilla. 
>
>    Laitteen ympärille voi myös kehittää vuokrausliiketoimintaa missä lämmön käyttäjä ei välttämättä tarvitse omistaa käyttämänsä laitteistoa itse. Useampi hakekattiloita valmistava suomalainen yritys on osoittanut kiinnostusta retrofit-laitteistoa kohtaan.

> Retrofit-laitteisto MTT:n viljankuivurin pihalla syksyllä 2014

MTT:n syksyllä 2014 suorittamissa ja MMM:n rahoittamissa mittauksissa todettiin 

* tekniikka on lupaava, ja
* homma toimi

mutta että käyttövarmuus ei vielä ensimmäisissä testeissä ollut riittävän hyvällä tasolla. Laitteistoa on viimevuotisten testien jälkeen kehitetty edelleen ja lastentauteja on saatu poistettua. 

Päämäärä pidemmässä perspektiivissä on protolaitteistosta kehittää sarjavalmistukseen soveltuva kaupallinen tuote joka voi hyödyttää maatiloja ja muita maaseudun toimijoita laajemminkin. Lyhyen aikavälin tavoitteena on saada protolaitteisto kehitettyä edelleen ja kunnolla testattua relevantissa toimintaympäristössä. Lisäksi tavoitteena on mittauksin selvittää mikäli retrofit-laitteiston tuotekaasun poltossa syntyvät palokaasut voidaan käyttää kasvihuoneiden hiilidioksidilannoituksessa. Olemassa oleva protolaitteisto muokataan ensin joiltakin osin, testataan ja kehitetään tarpeen mukaan relevantissa ympäristössä muutaman kuukauden ajan. Samalla konsepti kehitetään sarjavalmiustukseen soveltuvaksi laitteistoksi.
 
> Tuotekaasun koepoltto tynnyrissä ensimmäisten kokeiden aikana, normaalisti kaasu poltetaaan kattilassa.

Tehtävät mittaukset: Laite kytketään tuottamaan kaasua polttimelle joka on asennettu öljykattilaan joka tuottaa lämpöä oikeassa käyttökohteessa. Testiajojen aikana seurataan laitteiston toimintaa ja luotettavuutta sekä savukaasujen koostumusta savukaasuanalysaattorin avulla. Analysaattorin antamien tietojen perusteella tehdään laitteriston parametrointi. Savukaasumittauksissa selvitetään mahdollisuudet käyttää savukaasuja hiilidioksidilannoitustarkoituksiin.

Kaasutustekniikalla on mahdollista polttaa puuta hyvin pienillä päästöillä, puuta ei polteta sinällään vaan puusta tuotettua kaasua.

Toteuttajat ja työnjako: Hankkeen  toimijat ovat Svenska lantrukssällskapens förbund  ja Fiskarsin voima oy. Svenska lantbrukssällskapens förbund (SLF) kantaa päävastuun hankkeen hallinnoinnista ja tekniikan kehitystyön organisoinnista. SLF vastaa myös suuresta osasta suunnittelutyötä ja käytännön toteutustyötä
sekä koeajoista sekä mittauksista. Fiskarsin voima kantaa päävastuun rakenteiden muutoksista. Fiskarsin voima vastaa myös kaikista materiaali- ja tarvikehankinnoista. Hanketta toteuttamassa ovat useita muitakin yhteystyökumppaneita ostopalveluiden kautta. Työtehoseura vastaa savukaasuanalyyseistä, T:mi Dag Lindholm vastaa automaatiosta. Ostopalveluiden kautta mukana ovat myös Rinatec oy joka tekee osan suunnittelutyöstä. Metallityö Karjalainen toteuttaa metallirakenteita. 
Laitteisto on helposti siirrettävä. Tämä mahdollistaa laitteen käyttöä helposti eri paikoissa. Mahdollisia testauspaikkoja on useita, keskustelua on käyty Knehtilän tilan ja Samsara leipomon kanssa, Torrbacka trädgårdin ja myös Fiskarsin ruukkialueen lämpöyrittäjän kanssa. Testausjakson tarkka ajankohta vaikuttaa testauspaikan valintaan. Knehtiän tilalla tarvitaan lämpöä viljan kuivaussesongin aikana, Torrbackan puutarhalla syys- lokakuussa sekä maalis-huhtikuussa ja Fiskarsin ruukkikylässä eniten keskellä talvea. Tehtävien koeajojaksojen myötä testausympäristönä toimiva yritys pääsee pienentämään öljynkulutustaan ja hyötyy siten konkreettisella tavalla koetoiminnasta. 
 
## Knehtilän tilan kuivuri

Aikataulu: Muutostyöt tehdään sykyllä 2015, talvella 2016 laitteistoa käytetään kasvihuoneiden lämmityksessä. Kun protolaitteisto on saatu riittävän luotettavaksi, sitä kehitetään yhteistyössä isomman alan toimijan kanssa sarjavalmistuskelpoiseksi tuotteeksi. Tämä työ tehdään keväällä ja kesällä 2016. Tavoitteena on saada kaupallinen versio markkinoille alkuvuodesta 2017. Hankkeen tuloksista tiedotetaan näkyvästi syksyn 2016 aikana jolloin myös järjestetään näyttävä esittelytilaisuus kaasutustekniikasta kiinnostuneille tahoille. 

Innovaation eteenpäinviemistä haittaa tämän hakemuksen laadintahetkellä rahoituksen puuttuminen. Homma liikkuu talkoovoimin mutta edistymistahti on hidas. Jos hankkeelle saadaan rahoitus, edistymistahti muuttuu dramaattisesti koska tämä mahdollistaa kehitystyöhön keskittymisen. Kesällä 2014 ensimmäinen protolaitteisto rakennettiin pääosin kolmessa kuukaudessa pienillä resursseilla. Jos rahoituspäätös tulee syksyllä 2015, tavoitteena on että vuoden 2016 puolessavälissä olisivat testit ja kokemukset niin pitkällä että uskalletaan yhteistyökumppanin kanssa lähteä suunnittelemaan ja rakentamaan pienimuotoiseen sarjavalmistukseen soveltuva nollaversio laitteistosta. Yksi potentiaalinen yhteistyökumppani tuotteistamisessa on Aritem oy, toinen toimija joka on osoittanut kiinnostusta on Calortec oy.

Tässä vaiheessa hanketta ei vielä tiedetä mihin kaikkeen kuviot voivat johtaa, mahdollisesti laitteistosta tullaan kehittämään versio joka toimii pienenä yhdistetyn sähkön ja lämmön tuotantolaitoksena. Keskusteluja on myös käyty yhteistyötahon kanssa joka on kehittänyt stirling-tekniikkaan perustuva pien-CHP ratkaisu ja joka on kiinnostunut kokeilemasta tämän käyttövoimana puhdas puukaasu. Ainakin laitteistojen tehojen suhteen ja käsillä olevien kokemusten perusteella tämä yhdistelmä voisi toimia hyvin. Riippumatta siitä, että käytetäänkö tuotekaasu lämmön tai sähkön tuotantoon, laitetta pitää testata ja kehittää luotettavaksi sekä helppohoitoiseksi. Tuotekehitystyö jatkuu myös tämän kehitys- ja tutkimushankkeen päätyttyä. 
 
> Retrofit laitteiston prototyyppi on rakennettu helposti siirrettäväksi kokonaisuudeksi.

Tulosten julkaisemis- ja hyödyntämissuunnitelma: ProAgria Svenska lantbrukssällskapens förbund tulee tiedottamaan tuloksista ammattilehtien ja nettisivujen kautta ja myös maatalousalan erilaisissa seminaareissa missä Fredrik Ek muutenkin usein kertoo ajankohtaisista energiaratkaisuista. Fredrik Ekillä on hyvät kontaktit useisiin bioenergiahankkeita pyörittäviin tahoihin, esimerkiski Hämeen bionenergiahankkeiden takana oleviin henkilöihin. Tarkoituksena on hyödyntää kontaktiverkosto ja erilaisten hankkeiden teidonjakelukanavia sekä myös järjestää näyttävät avajaiset toiminnassa olevalla laitoksella.  Työtehoseura tiedottaa myös tuloksista omien kanaviensa kautta. Tulosten hyödyntämiskuvio on hyvin selkeä, tavoitteena on kehittää retrofit-laitteistosta kannattavaa liiketoimintaa minkä kautta toimijat voivat hankkia elantonsa. Jos tämä toteutuu, täyttyy parhainten myös tavoite vähentää maatalouden riippuvuutta öljystä. Retrofit-laitteistosta tehdään edullinen "joka isännän" laite jolla korvataan polttoöljyä viljan kuivauksessa ja muualla maataloudessa, Suomessa ja muuallakin. Suomalaisilla kasvinviljelytiloilla käytetään hehtaaria kohti tyypillisesti enemmän polttoöljyä viljan kuivaukseen kuin kaikkiin varsinaisiin viljelytoimiin yhteensä. Polttoöljyn korvaaminen uusiutuvalla energialla viljan kuivauksessa on merkittävä asia. 
 
> Kuivaus yksinään vastaa noin puolet vehnätonnin suorasta maatilalla näkyvästä öljynkulutuksesta.

## Kaasutustekniikalla on paljon muitakin mahdollisuuksia

Pelkän lämmöntuoton lisäksi on laitteiston avulla mahdollista tuottaa myös sähköä, mutta tämä edellyttää CHP yksikön lisäämistä kokonaisuuteen. Toinen hyviin mielenkiintoinen asia mitä hanke edistää on puukaasun metanointia. Luonnonvarakeskuksen tutkijat Erkki Aura, Anni Alitalo ja Marko Niskanen ovat toisen hankkeen puitteissa kokeilleet puukaasun metanointia. Metanointia varten on rakennettu pienikokoinen bioreaktori jossa Fredrik Ek:in puukaasuautosta otetta puukaasua on metanoitu. Puukaasun kaikki energiaa sisältävät komponentit (häkä ja vety) on saatu muutettua metaaniksi. Tekniikka voi tulevaisuudessa mahdollistaa metaanin tuottamisen puuraaka-aineesta ja voi siten merkittävästi laajentaa bioperäisen metaanikaasun raaka-ainepohjaa. Nämä mahdolliset kuviot eivät ole osa nyt haettavaa hanketta, mutta osoittavat että kaasutustekniikalle saattaa löytyä aivan uusia sovelluskohteita tulevaisuudessa. Ensin on kuitenkin keskityttävä siihen, että kaasutuslaitteisto sinällään saadaan vietyä sellaiselle tasolle että tekniikka voidaan kaupallistaa. Tämä on haettavan hankkeen ensisijainen tarkoitus. 